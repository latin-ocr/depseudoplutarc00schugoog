9

sius docuit in ea commentatione, quam scripsit de hiatu in Plutarchi Moralibus (Bonn. 1864), (etr. Ben-
seler. l. c. l, p. 314), tamen non omnia scripta, in quibus hiatus offendunt, ob id ipsum spuria esse
existimanda satis patet, minime vero, si qua scripta non ab omni parte elaborata ad nos pervenerunt.
Sane quidem plurima, quae in Plutarchi scriptis inveniuntur hiatibus foedata, spuria esse ctiam aliis
argumentis satis comprobatum est. Sed de hoc libro cave praepropere statuas ex solis hiatibus, quos in
libello sive nondum satis elaborato sive reliquias maioris operis exhibente excusari posse quivis facile
concesserit. Quae cum ita sint, alia eaque graviora argumenta sunt afferenda, quibus subditicium csse
hoc opusculum pro certo evincatur.

Volkmannus (1. l. 1. p. 235), postquam regum et imperatorum apophthegmata Plutarcho csse
abiudicanda sibi videtur comprobavisse‚ nihil iam opus putat de institutis Laconicis, utrum genuina sint
necne disputare, quae non minus quam apophthegmata a Plutarcho plane aliena esse dicit. lpse iis, quae
Gierigius attulerat, argumentis satis comprobatum id esse existimat. Quod vero libellum e vita Lycurgi
tanquam fonte haustum esse ille docuerat, huic sententiae Volkmannus ita occurrit, ut extremis libelli
verbis non posse non colligi diceret res eo libello narratas et vitam Lycurgi ex eodem maiore quodam
opere ad res Laconicas pertinente esse petitas. Legitur enim in lnst. Lac. ἓ 42 sub fin. . . . ἕως οὗ
παντάπασίν ὑπεριδόντες τὴν Λυκούργου νομοθεσίαν ὑπὸ τῶν ἰδίων πολιτῶν ἐτυραννεύθησαν μηδὲν ἔτι σώζοντες
τῆς πατρίου ἀγωγῆς. καί παραπλήσιοι τοῖς ἄλλοις γενόμενοι τὴν πρόσθεν εὔκλειαν καὶ παρρησίαν ἀπέθεντο καὶ
εἰς δουλείαν μετέστησαν καί νῦν ὑπὸ Ῥωμαίοις καθάπερ οἱ ἄλλοι Ἕλληνες ἐγένοντο. Haec verba sicut totum
epilogum wyttenbachio suspectum esse visum iure mireris, cum epilogum a reliquis libelli partibus ita
differre, ut diversis auctoribus tribuenda sint, haud facile quis comprobaverit, immo dicendi genere ita
inter se consentiant, ut ab uno auctore totus libellus videatur profectus, id quod etiam Volkmannus con-
cedit (Csr. l. l. 1. pag. 239). Neque ob aliam causam hic locus wyttenbachium offendit, quam quod
librum Plutarcho tribuendum aut e Plutarcheis conscriptum oese putabat eaque, quae sunt in epilogo,
Plutarchi temporibus scribi non potuisse ci videbantur. Sed quoniam satis dubium esse iam vidimus,
num essct liber vere Plutarcheus neque ullo satis certo argumento epilogum ab altera manu additum esse
cogimur statuere, facere non possumus, ut wyttenbachio astipulemur. Atque eam ipsam partem libelli,
quam ille nullo iure temptandam putavit maximi momenti esse videbimuS, non solum, si, utrum sit Plutarcheus

libellus necne, diiudicare, sed etiam, si tempus, quo consectum videatur opus, unde repetitae sint res hoc
libello commemoratae explorare conabimur.

Volkmannus ea ipsa verba, quae offensioni fuisse wyttenbachio monuimus, ad stabiliendum quod
fecit iudicium attulit. Quibus verbis ait liquido apparere hunc libellum non a Plutarcho conscriptum
esse, neque enim ullo modo Plutarchi temporibus condicionem Graecorum servitutem dici potuisse, quod
fieri putat verbis καὶ είς· δουλείαν μετέστησαν καί νῦν ὑπὸ Ῥωμαίοις καθάπερ οἱ ἄλλοι Ἕλληνες ἐγένοντο.
Volkmannus negat verba καί εἰς δουλείαν μετέστησαν ad Plutarchi tempora ullo pacto referri posse, quibus
temporibus condicionem Graecorum nequaquam servitutem dici potuisse, id quod non concedere non pos-
sumus, cum Graecas civitates suam libertatem etiam imperatoribus Romae regnantibus quodammodo integram
et infractam conservasse disertis veterum scriptorum testimoniis compertum habeamus maximeque Lace·
daemonias, qui deleta universae Graeciae libertate post pugnam Chaeroneensem, cum omnes ad Macedonum

reges se applicare cogerentur, speciem quandam pristinae libertatis servaverant, moderate a Romanis
habitos esse satis nobis cognitum sit.

Quae cum ita sint, quo tandem tempore Volkmannus vult Lacedaemonios in servitutem Romanorum
delapsos esse? An post Corinthum a Mummio deletam? Num potuit ex illo tempore Graecorum Lace-
daemoniorumque condicio magis dici servitus quam Plutarchi temporibus? Immo vero etiam post deletam
Corinthum Graecas civitates in suis rebus administrandis libertate quadam usas osse veterum scriptorum

testimoniis exploratum nobis est (Csr. Caes. bell. civ. 3‚5. Appian. Mithrid. 58).
2

