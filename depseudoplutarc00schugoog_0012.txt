6

Plutarcho in mentem omni institutorum Laconicorum ratione in vita Lycurgi copiose et perspicue
exposita peculiari libello denuo rem tractandam sibi sumere“ sane quidem in hac re certis testimoniis non
magis adiuvamur quam in apophthegmatis Sed quanquam huius rei vetera testimonia habemus nulla,
tamen haud absurdum videatur Plutarchum res Laconicas peculiari libello tractare voluisse, praesertim
cum in vita Lycurgi ea maxime exhibeantur instituta, quae ad praeclarissimum illum legum latorem
referenda esse Plutarchus censeret; sed quis tam praeclari ingenii virum, qualem illum fuisse constat,
eandem rem iisdem partim verbis retractatui-um fuisse existimet? lmmo, qui libellum Plutarcho tribuendum
velit, vix facere possit, quin quasi materiam quandam co exhiberi statuat, ab illo sine certo ordine et
consilio collectam, unde, quae apta ei viderentur, vitae Lycurgi insereret. Quanquam ne ita quidem
omnes difficultates tolluntur, cum et mirum videatur necesse sit materiae aliunde petitae perpauca frusta
in vitam Lycurgi recepta esse neque denique Plutarchum talia compilasse verisimile sit. Quae si ab illo
conscripta esse volumus, non alio consilio id sactum esse existimare possumus, quam ut collectis rebus
quasi materia quadam uteretur ad drscribendam vitam Lycurgi. ilic vero libellus, tantum abest, ut
Lycurgea tantum instituta contineat, ut ex maiore aliquo opere videatur excerptus praeter Lycurgea etiam
posterorum temporum instituta accuratius tractante. Cfr. Inst. Lac. ἓξ 32, 33, 35, 37, 38 alia, quae
ad instituta Lycurgea minus pertinentia a Plutarcho ad describendam vitam praeclarissimi illius legum
latoris excerpta esse vix quisquam crediderit. Quare id, quod Gierigius statuit, libellum Plutarcho abiu-
dicandum esse, quanquam non possumus non concedere, cum neque Plutarchum haec compilasse, quibus
uteretur in conscribenda vita Lycurgi ullo modo verisimile possit effici et 6 vita Lycurgi ab ipso Plutarcho
exscripta esse plane absurdum sit cred-re, tamen quod dc origine eius opusculi existimavit, satis certis

argumentis potest refelli.

Atque ita quidem de origine libelli Gierigius tulit iudicium, ut a patre quodam familias aut
litterarum magistro eum partim 6 vita Lycurgi, partim aliunde exscriptum esse censeret in usum filiorum
vel discipulorum; qua coniectura omnes ait difficultates evanescere. Cir. l. c p. Xl.

Sed praepopcre in hac re Gierigius tulit iudicium, quod libellum 6 vita Lycurgi partim exscriptum
esse censebat. Neque enim sola verborum similitudine id sequitur, nisi instituta Laconica post Plutarchi
aetatem conscripta esse autea demonstraveriS, id quod nullo argumento ne verisimile quidem potest effici. ’
Neque respexisse videtur Gierigius eam, quam videmus verborum similitudinem non minus facile ita
explicari posse, ut Plutarchum et huius libelli scriptorem ab eodem auctore tanquam fonte res repetivisse
statuamus. Quid quod partim alia hic liber exhibet, quorum in Lycurgo ne mentio quidem facta est?
Neque facile scriptorem tam inepte res conscripsisse verisimile est, ut pauca e Lycurgi vita mutuaret
iisque nonnullos quodammodo pannos aliunde petitos assueret vel potius insereret. lmmo, si res hoc
libello narratae 6 vita Lycurgi fluxissent, vix dubium esse potest, quin ea ipsa, quae Plutarchus ibi
memoriae tradidit, hoc libello exhiberentur quasi in epitomen coacta, non permixta aliis rebus aliunde
petitis. ln eandem fere sententiam disputavit Volkmannus, qui instituta Laconica e Lycurgo petita esse
ob eam rem negat verisimile esse, quod alia partim et plura libellus contineat, quam quae vita Lycurgi
habeat. Quod ille effecisse sibi videtur quanquam haud improbandum censemuS, tamen id ipsum, quod
praeter Plutarchea etiam alia hoc libello narrantur, non tam magni momenti est quam quod ea, quae a
Plutarcho sunt aliena, cum iis, quae inde videntur petita, permixta sunt. Neque enim dubium est, quin
si scriptor 6 duobus operibus res hausisset, Plutarchea ab alienis videremus seiuncta. Tantum autem
abest, ut, quae Plutarchi videntur, alteram partem libelli efficiant, alteram res aliunde mutuatae, ut
Plutarcheis aliena videas inserta, alienis rursus Plutarchea. Accedit, quod si libellus e Lycurgo excerptus
esset, ea, quae essent Plutarchi, sine dubio eodem ordine, quo res in ea vita compositae sunt, scripta
reperirentur. Sed ut in iis rebus, quas uterque habet, eodem utrumque ordine usum videmus, ita nonnun-
quam rerum ordo in institutis Laconicis commutatus est.

 

