De Pseudo-Plutarchi matituna Laconicis.
Pars prior.

1.

Jure mireris, cur de ea parte Plutarchi scriptorum, cui Apophthegmata vulgo inscribitur, docti
viri ita iudicio inter se dissenserint, ut alii spuria esse ae subditicio illa apophthegmata contenderent, ut
quae Plutarchi praeclarissimo ingenio omnino essent indigna, alii, si minus omnia, at certe magnam
partem a Plutarcho aliena esse dicerent, alii, ut non posse dubitari concederent, quin Plutarchus ea, quae
a praeclaris viris scite dicta essent, colligere atque in unum corpus redigere in animum induxisset. ita
non, qualia tradita sunt, ad Plutarchum ipsum reserenda esse statuerent. Utcunque se res habet, Benselerum
statuamus necesse est mire iudicasse, qui ut primam partem apoththcgmatum, quae regum et imperatorum
dieta exhibet, quanquam hiatibus foedatam Plutarcho non omnino abiudicare ausus est, ita apophthegmata
Laconum et Lacaenarum ad illum vocanda esse confidenter negavit. „Fortasse, inquit, miraberis, quod
neque cum Xylandro facio, qui se neque praefationem, neque opus ipsum magni Plutarchi esse eredere
fatetur, neque cum wyttenbachio, qui materiam e scriptis Plutarchi collectam et a posteriore quodam
homine iu hanc tenuitatem esse redactam censet. Mihi autem non improbabile esse videtur Plutarchum
ipsum eiusmodi opus, quo dieta et facta quaedam virorum clarorum breviter enarrentur, in usum et
delectationem eorum, qui, quominus ampliora scripta legerent, negotiis erant impediti, id, quod in
Traianum etiam cadebat, composuisse.“ Quod vero regum apophthegmata pluribus quam alii Plutarchi
libri hiatibus foedata essent, ita explicari et excusari posse contendit, ut Plutarchum ea, quae a praeclaris
viris dicta essent, iisdem verbis, quibus relata invenisset, narrasse aut nonnulla ab aliis addita esse
statueret. Maximi vero momenti Benselero videtur, quod in praefatione huius libri praeter unum, qui
e codicibus possit corrigi, hiatus offendat nullus, (Cfr. de hiatu. p. 439.)

Sed parum sibi constare Benselerum statuamus neeesse est, quod primam partem, qua dicta
regum et imperatorum exhibentur genuinam, reliqua omnia spuria esse contendit. Nam hiatus per totam
hanc partem Plutarchi scriptorum reperiuntur et forte potius videtur factum esse, ut regum apophtheg-
mata non tarn multis foedata sint hiatibus quam dicta Laconum' et Lacaenarum. Neque vero contendere
mihi in animo est haec scripta iure ad Plutarchum referri, cum ne id quidem historiae fide exploratum
habeamus neque ullo satis certo argumento verisimile effici possit Plutarchum praeclarorum virorum

apophthegmata collecta et in libros redacta edidisse. Erravit Gierigius, qui id Sopatri sophistae auctoritate
comprobari docuit. (Cfr. inst. Lac. ed. Gier. p. v1.)

