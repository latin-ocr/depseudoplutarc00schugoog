17

quidem Schoemannus sollerter demonstravit Plutarchum in describendis Agidis et Cleomenis vitis Phylarchum
secutum esse. Sed non opus est? statuere ea, quae Plutarchus ibi narravit e Phylarcho ipso hausta esse3
nam potest ut aliorum libri, ipsi e Phylarcho derivati, a Plutarcho usurpati sint. Fortasse etiam in
aliis libris a Plutarcho conscriptis nisi temporum iniuria permulta veterum scriptorum opera periissent,
nonnulla ex aliorum scriptis verbotenus desumpta videremus. Atque id verisimillimum esse nostris diebus
omnes fere, qui quibus fontibus Plutarchus usus videatur accuratius disputaverunt, concedunt. Ct'r. G.
Gilbertus (Stud. ad. vet. hist. Laced. Gotting. p. 96), qui etiam ea, quae Plutarchi ipsius, non aliorum
esse videantur, saepenumero verbotenus ex aliorum libris transscripta esse dicit (Ct'r. Rose Aristot. pseudepigr.
p. 712). In eandem sententiam etiam disputavit Trieber (Quaestt. de rep. administr. Laced. p. 65),
qui Plutarchum eius scriptoris, e cuius libris in singulis vitis verbotenus res transscripserit, ne mentionem
quidem facere solere dicit. Cuius vero fuerit maius illud opus, unde et vita Lycurgi et libellus de
institutis Laconicis manaverunt, in altera parte huius disputationis videbimus. Sed verisimillimum est, id

quod etiam Fluegelius opinatur (Cfr. l.l. p. 17), apophthegmata quoque, quatenus quidem ad Lacedaemonios
pertinent magnam partem eidem auctori tribuenda esse, cui instituta.

Facile autem fieri poterat, ut et instituta et apophthegmata Laconica posteris temporibus, cum
maius illud opus, unde ea repetita videantur periiset, ad Plutarchum reserrentur, quae cum ad quem
vocanda essent grammatici ignorarent Chaeroneensi tribuerunt, quippe qui partim eadem libris suis exhiberet.

mv -o â€˜'WVWVWVVVVVS

