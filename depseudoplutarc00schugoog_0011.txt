Π.

Primo Gierigio libellus de institutis Laconicis satis dignus est visus, in quo paulo accuratius
quaestiones instituerentur. Quem ut non iniuria num genuinus esset hoc opusculum in dubium vocasse
statuamus necesse est, ita graviora ei afferenda erant argumenta, quibus libellum a Plutarcho alienum
esse efficeretur et quod de origine opusculi statuendum censuit, in eo plane illum errasse videbimus.

Ac de Apophthegmatis quidem ita ille tulit iudicium, ut Sopatri sophistae auctoritatem secutus
librum quendam nobilium virorum scite dictu exhibentem a Plutarcho conscriptum esse existimaret,
praesertim cum catalogo Plutarchi scriptorum, qui ad Lampriam, Plutarchi filium, vulgo referebatur,
satis id comprobatum esse ei videretur. Sed⁸ quid de hoc loco Photii esset iudicandum supra vidimus. In
Lampriae autem catalogo, ut Apophthegmatum Laconicorum est mentio sacta (Csr. Progr. gymnas. Wal-
denburg. 1877 p. 2), ita huius libelli titulum reperies plane omissum. Sed nimium facere eos, qui
vel inde spurium esse eum vellent colligere docuit Gierigius, auctoritatem secutus Fabricii, qui „cavendum
esse monet, ne quis silentio eius (sc. Lampriae) abusus quorundam Plutarchi libellorum αὑῦεντῖαν impug-
nare ausit“. (Ct'r. Gier. cd. p. X.) Nam cum illc catalogus mutilus traditus sit, huius libelli titulus
facilc potuit csse in numero eorum, qui temporum iniuria interciderunt. Praeterea hic libellus apophtheg-
matum libris interpositus est et potest verisimile videri eum, qui titulos Plutarchi scriptorum in catalogum
redigeret, huic libello, item ad Lacedaemonios pertinenti non peculiarem titulum inscripsisse, scd apo-
phthegmatum titulo hoc quoque opusculum voluisse comprehendi. Quid vero quod ut locum e Photii
bibliotheca allatum nullius momenti ad hanc rem esse supra vidimus, ita Lampriae catalogum non plus
valere sollerter docuit Α. Schact‘er in ea commentatione, quam scripsit de libro vitarum decem oratorum.
(Cir. p. 27.) Qui neque Lampriae tribuendum esse illum catalogum neque denique fuisse unquam Lam-
priam. Plutarchi tilium satis certis argumentis comprobavit. (Cfr. Volkmann: De Plut. Chacron. vita et
scriptis 1, p. 108.) ldem catalogum non ipsius Plutarchi aetate neque paulo post, sed §uidae demum
temporibus esse consectum iu eadem commentatione iure videtur contendere.

Quae cum ita sint neque inde, quod libelli de institutis Laconicis in Pseudo - Lampriae catalogo
nulla mentio est sacta, cum subditicium esse licet concludere, neque si mentio sacta esset, inde
genuinum esse pro certo efficeretur, cum eo tempore, quo tituli librorum Plutarchi in catalogum sunt
redacti, multa fuisse scripta Plutarcho subdita inde routpertum babeamus, quod in eum recepti sunt libri
sine dubio spurii, quibus inscribitur „de metris, de fluviis, devita ct poesi Homeri, de sato·‘, alii, quorum
tituli in catalogo reperiuntur.

Gierigius duas maxime attulit causaS, quare libellum de institutis Laconicis Plutarcho abiudi-
candum existimaret. „Primum enim, inquit (l. c. p. x.), si Plutarcho placuisset proprio libello retractare
illud argumentum, curasset haud dubie, ut is sive a copia, sive ab alia quacunque virtute commendationis
aliquid haberet prae Lycurgi vita. Hunc vcro videmus adeo nihil praecipui habere, ut potius imperfectior
sit multis numeris minusque elaboratus et paucissima babeat, quibus careat illa. Deinde quod in apo-
phthegmatis notavi non exiguam eorum partem verbotenus transscriptam esse ex aliis auctoribus, id haud
scio an multo magis de hoc opusculo dici possit, cuius loca longe plurima iisdem sere syllabis in vita
- Lycurgi reperies paucis vel immutatis vel aliunde adspersis.“ His maxime causis ductus subditicium esse
libellum de institutis Laconicis contendit. Quod vero dubitari posse idem dicit „an credibile sit venisse

