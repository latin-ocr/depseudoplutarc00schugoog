8

ignotum e praeclarissimi illius Chaeroneensis libris neglegentissime quaedam exscripsisse iisque alia aliunde
petita addidisse, Vossius, cum ita suspicaretur, non alio nisus est argumento, neque niti potuit, nisi ipsius
nominis communione (Cir. Gier. l. 1. p. XL).

Hos viros in serendo iudicio omnes inde profectos esse videmus, quod libellum post Lycurgi
vitam conscriptum esse putarent et quin partim inde haustus esset. ita non in dubium censerent vocandum,
ut ea sententia vel ipsa verborum similitudine satis comprobata iis videretur. Sane quidem, si libellum
post Plutarchi tempora scriptum esse ullo 'modo demonstrari posset, illorum virorum iudicio non possemus
non accedere. Sed cum illi in tempus, quo confectum esset hoc opusculum, nullo modo inquisiverint, ne
ea quidem, quae de libello ipso statuerunt, ita ab omni parte comprobata haberi licet, ut extra omnem
dubitationem posita sint.

Non aliter ac Rualdum, Vossium, Gierigium, alios viros doctos, qui in explicandis Plutarchi scriptis
versati sunt, de origine libelli existimasse videmus. Qui quanquam de aliis rebus aliter iudicabant, in eo
tamen, qui quidem spurium esse libellum volunt, ad unum sere omnes consentiunt, quod e vita Lycurgi
eum partim haustum esse putant.

wyttenbachius, cum epilogum huius opusculi a Plutarcho alienum esse et subditicium suspicaretur
(Cir. Volkmann. l. l. 1, p. 239), totum tamen libellum spurium iudicare ausus non est. „De hoc libello,
inquit ille, item censeo, ut de antecedente (regum et imper. apophthegm), ut eum nec germanum nec
spurium pronuntiare firmiter audeam. Nam materia quidem est Plutarchea, collecta maximam partem e
vita Lycurgi idque vel ab ipso Plutarcho, vel postea ab alio homine3 neque enim rationem video, quo-
minus vel alterutrum vel etiam utrumque fieri potuerit.“

Jure mireris, quomodo fieri potuerit, ut ille, qui multum in Plutarchi scriptis maximeque in iis,
quibus Moralia inscribitur, esset versatuS, ita dc hoc libro iudicaret, ut eum nec germanum nec spurium csse
pro certo affirmare auderet. Quod vero ille dixit materiam asse Plutarcheam, in partem tantum huius
libri cadere, qui quidem paulo diligentius Plutarchi scriptis operam dederit, facilc concedet, cum nonnullae-
τω hoc libro narratae in Plutarchi scriptis nusquam reperiantur. Quid quod Wyttenbachius a Plutarcho
ipso haec posse conscripta esse putavit, nonne plane inepte eum iudicasse vel primo obtutu patet? Nisi
forte eiusdem viri putas csse et ipsum praeclarissima opera conficere et ex suis scriptis neglegentissime
res nullo sere ordine compositas conscribere adiectis rebus aliunde petitis. ltaque plane reiciendam credimus
hanc Wyttenbachii sententiam, quam si sequeremur, aliquid inepti Plutarcho imputaremus. Quod vero
wyttenbachius etiam alium quendam hunc librum e Plutarcheis aliisque excerpere'potuissc putavit, quan-
quam magis potest verisimile videri, tamen, num probabilis esset ea sententia et supra dubitandum existi-
mavimus et improbandam eam esse satis certis argumentis infra demonstrabimus. Sed priusquam huc
transeamuS, liceat mihi afferre. quid de hoc libro iudicaverit Benselerus, qui in eo libro, quem scripsit de
hiatu, etiam Plutarchi scripta tractavit.

Atque audacius ille iudicavit quam wyttenbachius. Nam cum regum ct imperato} um apophthegmata,
quae reicienda esse Xylander statuerat, genuina esse contendat, quanquam nonnulli hiatus ibi reperiantur
(quos [ita excusare conatus est, ut Plutarchum nonnulla iisdem, quibus ab aliis relata essent verbis nar-
rasse, aut alios quaedam addidisse diceret), apophthegmata Laconica, instituta Laconica, Lacaenarum apo·
phthegmata spuria esse ibidem docet, cum multis hiatibus foedata sint. Sed hanc Bcnseleri sententiam sibi
constare negamus. Nam praeterquam quod non potest nobis non mirum videri regum et imperatorum
apophthegmata illi visa esse genuina, cum cetera omnia, in quibus instituta Laconica, pro spuriis haberet,
quanquam vix pluribus hiatibus foedata, quam illa, ea, quae Benselerus de hiatu a scriptoribus Graecis
evitato dedit praecepta, ad hunc libellum vix possunt pertinere, quippe qui tantum absit, ut integrum sit
opusculum et ab omni parte elaboratum, ut potius similis videatur reliquiis maioris cuiusdam operis aut
collectae materiae, unde postea continuum opus conficeretur. Quanquam igitur non solum in vitis, verum
etiam in iis scriptis, quibus Moralia inscribitur, hiatum a Plutarcho satis diligenter evitatum esse Schellen-

 

